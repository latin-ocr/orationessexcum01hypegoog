XVI PRAEFATIO

missum, deinde vitro ab utraque parte ligneaque forma
munitum in Museo Britannico repositum est.
qfflgj §a ideo autem sextum fragmentum ad posteri-
oluqinia orum columnarum aliquam pertinuisse affirmo, quod
Α· chartae species prioribus id adscribi vetat. Namque
inde ab XI. columna fibrae non rectae ut autea sed
transversae decurrunt, neque cuiquam qui papyrum in-
spexerit dubium esse potest, quin ex duabus chartis clim
separatis conglutinatus sit. Id autem quanti momenti
sit statim apparebit. Est enim opisthographus, suntque
in aversa eius parte scripturae cuiusdam astrologicae
columnae sex, quarum capita imis Hyperidearum partibus
ex adverso posita sunt. Itaque prima illa duo fragmenta
libri, quae coniungenda esse dixi, ab altera quoque parte
primam columnam habebant; tertium quartumque frag·
mentum reliquas habent3 sed quintum eaque quarti pars,
in qua XI. Hyperidis columna scripta est, a tergo omni
scriptura vacant. Ita ex duabus chartis, e quibus con-
, stat volumen, altera tantum ὀπιεθόγραφοε est. Accu·
ratius quum inspexeris, videbis e sex aversae partis
columnis ultimam mirum in modum coangustatam esse,
ut alterutrum tibi sumendum sit: aut defecisse spatium
eum qui scripserit, aut eius columnae partem aliquam
abscisam sive alterius chartae agglutinatione inductum
esse. Inde autem necessario consequitur, eo tempore
quo haec astrologica scripta sint duas chartas nondum
coniunctas fuisse, et iu eius demum usum aas esse con-
iunctas, qui Hyperidis orationem scripserit. Consentaneum
autem est, prioris chartae non aversa parte sed aduersa ι
illum astrologum usum esse, hoc est (id quod Udalrici
. Wilcken opera nunc plane constat) ea in qua fibrae trans·
versae superiacent, subiectae suut rectae, atque inde diffe-
rentia illa quam inter duasvpartes notavimus facile ex-
plicatur. Hyperidis autem librarius priorem partem
ὀπιεθόγραφον reddidit. Unde quid rursus sequatur,
postmodo videbimus, cum sit antea descriptio libri

absolvenda.

 

